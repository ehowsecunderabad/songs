Song 462 - పరలోకము నా దేశము

పరలోకము నా దేశము - పరదేశి నేనిల
మాయ లోకమేగా - నేను యాత్రికుడను

1
ఎంతో అందమైనది - పరలోకము అసమానమైనది నా దేశము
ఎల్లప్పుడు విశ్వాసముతో
యాత్రను సాగింతును

2
దూతలు పాడుచుందురు - పరమందున దివారాత్రములందు పాడుచుందురు
పావనుని చూచి నేను
హర్షింతును నిత్యము

3
రక్షకుని చెంతకు - యెప్పుడేగెదన్‌
వీక్షించెద నెప్పుడు - నాదు ప్రియుని
కాంక్షించెద నా మదిలో
ఆయన చెంతనుండ 

4
అద్దరికి ఎప్పుడు నేను వెళ్ళెదన్‌
అగుపడుచున్నది గమ్యస్థానము
అచ్చటనే చూచెదను
పరిశుద్ధు లెల్లరిన్‌